---
layout: post
author: falusi
date: 2017-11-02 22:30:00
title: 'Még életben'
tags: ['hírek', 'ops']
comment: true
---

Ezzel a poszttal egy sorozatot indítok útjára infrastruktúránk egy kisebb,
de annál fontosabb részének frissítéséről.

Szóval kezdeném azzal miről is van szó. Kir-Dev-es szerverállományunk két
fizikai vasból és egy cloud vm-ből áll. Most az előbbiekre koncentrálnék, azok
közül is Meg-re, a development szerverünkre. A korábbi években eléggé el lett
hanyagolva, majd évekig ki lett vonva a forgalomból. A rajta levő 12.04-es
Ubuntu verzió felett már eljárt az idő, upgrade pedig elmaradt, melynek egyszerű
oka, a hardveres RAID vezérlő támogatása... vagyis annak hiánya. Mivel nem
tartom túl hasznosnak az erőforrás elpazarolását, úgy döntöttem
változtatok a kialakult helyzeten.

Nyár folyamán, egy workshop alkalmával sikerült elindítani magát a szervert.
Fellélegeztünk, fél siker. A tükrözött tömb egyik lemezével tökéletesen ment,
viszont a másik lemez minden parancs futtatására I/O error-t dobott. Ezután
került hozzám a gép, azonnal neki is láttam a lemezek tesztelésének. Szerencsére
sok-sok óra után kiderült, nincsen semmi bajuk, így következett a telepítés -
mármint csak következett volna. A gép nem akarta semmilyen módon bebootolni az
USB-s telepítőt, mindegy volt, milyen külső eszközről volt szó. Ezek után a
KSZK-s PXE-vel próbálkoztam, de ott sem akarta az igazságot. Végső megoldásként
majdnem optikai tárolók fele fordultam, viszont nem volt kéznél semmi ehhez
szükséges eszköz.

## Telepítés

Ezután jött a gondolat, mi lenne, ha saját PXE szervert készítenék. Nos elsőre
jobb ötletnek tűnt, mint megvalósítása volt. Először is az egyszerűség kedvéért
hanyagoltam a MacOs-t. Szerencsére volt kéznél egy üres HDD, melyen landolt egy
friss Ubuntu. Mélyebben beleásva magamat, láttam, hogy az alábbi három dolog
szükséges a művelethez:

- DHCP server
- TFTP
- webkiszolgáló

Akit érdekel a folyamat [itt][1] részletesen le van írva. Amit érdemes
megfogadni minden egyes konfigurációs fájl szerkesztés után:

> Check if ... service is running or not with command:

> "sudo systemctl status ..."

Igen, enélkül nehéz észrevenni az esetleges typo-kat. Ezek után az Ubuntu Server
telepítés már gyerekjáték, majdnem a next-next elvet követi, az egyetlen
fontosabb mozzanat a RAID tömb beállítása. A dedikált RAID vezérlő használatának
ötletét elvetettük, mivel nem támogatott, illetve számunkra csak nyűg lenne és
nem igazán profitálnánk belőle. Maradt a szoftveres RAID. Szerencsére a telepítő
lehetőséget nyújt ilyen egyszerűen megoldani a kérdést:

![RAID beállítása](/img/2017-11-02-raid.png)

Halkan megjegyzem, hogy telepítés során engedélyeztem a csomagok automatikus
frissítését is. Kövezzen meg bárki, de korábbi tapasztalatok alapján a
karbantartás el szokott maradni és az egyes biztonsági rések nagyobb veszélyt
jelentenek, mint az esetleges kiesések.

Következő részben a szerver konfigurálásáról mesélek...

[1]: https://www.ostechnix.com/how-to-install-pxe-server-on-ubuntu-16-04/
