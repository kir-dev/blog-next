---
layout: post
author: triszt4n
date: 2021-08-22 23:55:13
title: 'Új arculat'
lead: 'Beszámoló a kört ért újdonságokról'
tags: ['hírek', 'PR', 'projektek']
comment: true
featuredImage: ../images/posts/uj-arculat.png
ogImage: ../images/posts/uj-arculat-og.png
---

## Mi történt velünk az utóbbi időkben?

A nyáron sem állt meg a munka a körünkben, ebből szeretnénk egy kis ízelítőt mutatni nektek...

## Új projektek

![egyveleg](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBYZz09IiwiZXhwIjpudWxsLCJwdXIiOiJibG9iX2lkIn19--bf24b78fcb0c9fd588186d752ffa9cc66364f54b/egyveleg.png)

### Új blog

Korábban a blogunk csupán egy rövid bemutatkozóval és a blogposztokkal rendelkezett. Azonban már régebb óta tervben volt egy új blog és portfolió oldal összerakása, hiszen jól jön az, ha meg tudjuk mutatni egy csinos weboldalon, mivel foglalkozunk a körnél, kik vagyunk mi. Éppen ezért foglalnak helyet ezen az új weboldalon a projektek bemutatásai, a tagok portfoliója, a tanfolyamok rendje és a részletes _Rólunk_ oldal is.

Sikeresen lefutott a projekt a félév során, Vercel felhőszolgáltatónál került élesítésre a weboldal. A blog már készen áll arra, hogy feltölthessük tartalommal: technológiai posztokkal, Kir-Deves hírekkel és izgalmas projektbemutatókkal.

Bővebb betekintést olvashattok a projekt [bemutató oldalán](/project/blog-next).

### Warp drive

A blog előbbi verziójánál is felmerült, hogy jól jönne egy kép hosztolási szolgáltatás a kör életében, hogy ne kelljen külső szolgáltatókra bízni a képeinket, így egy helyen lehetnének a mi kezelésünkben azok. Ezért jött létre a Warp drive először még Go alapokon, aztán most pedig újraindult Ruby on Rails alapokon az Active Storage használatával.

Bővebb betekintést olvashattok a projekt [bemutató oldalán](/project/warp-next).

### Ftsrg Next

Az ftsrg, azaz a Kritikus Rendszerek Kutatócsoport megkeresett minket azzal a céllal, hogy segítsünk nekik átdolgozni a weboldalukat, hogy kétféle nyelven is elérhetővé válhasson blog és portfolió weboldaluk, és hogy ezt a rendszert könnyedén lehessen bővíteni.

Ehhez a Gatsby és React keretrendszereket hívtuk segítségül, és már a kódbázis átadására készülünk. Bővebb betekintést olvashattok a projekt [bemutató oldalán](/project/ftsrg-next).

### AirsoftSCH

A Schönherz Airsoft Team bízott meg minket azzal, hogy egy olyan weboldalt készítsünk számukra, amellyel könnyedén tudnak játékokat szervezni és híreket közölni, játékjelentkezéseket adminisztrálni és felszereléseket kölcsönadni. Ezzel a projekttel februárban indultunk el, és hamarosan átadásra készülünk.

Bővebb betekintést olvashattok a projekt [bemutató oldalán](/project/airsoft).

## Új megjelenés

A tavaszi félév elején elkezdtük egyeztetni, hogy tudnánk feldobni a Kir-Dev PR-ját. Arra jutottunk, érdemes volna egy új pólódesignt kialakíttatni, és abban villogni legközelebb GólyaKörTén és egyéb standolásokon.

A design elkészítésére az [schdesign](schdesign.hu)-t kerestük meg, és a félév végére össze is jött a végső design. Mostanában indult el a rendelés, hamarosan a nyomtatás is el tud kezdődni. Lentebb az általuk kialakított látványtervet láthatjátok.

<iframe src="https://instagram.com/p/CSoMySXtA8U/embed" width="320" height="420" frameborder="0"></iframe>

## Sikeres bemutatkozó

Augusztusban a VIK Gólyatáborában nagy sikerrel mutatkoztunk be a gólyáknak. Bemutattuk, mivel foglalkozunk, a leendő elsőévesek élvezték a kiállítás játékait, a projektek bemutatóit, roppant jó kérdéseik voltak, sokukkal tudtunk kellemes szakmai társalgást folytatni.

Örülünk neki, hogy ilyen nagyszerű motivációval készülnek a gólyák nekifutni az egyetemi életnek. Reméljük, a következő tanfolyamidőszakban sokukkal találkozunk majd!

![standolas](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBYdz09IiwiZXhwIjpudWxsLCJwdXIiOiJibG9iX2lkIn19--40ec274dd63ad6857b8405cfdb270e7392533598/20210814_145833_vince.jpg)

Sok projekt indult, zárult és futott tovább ebben a félévben is sikeresen, lelkes újoncok is bekapcsolódtak a kör életébe. A Simonyi Nyári Táborban készült képünkkel búcsúzom Tőletek ebben a posztban:

![snyt](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBZQT09IiwiZXhwIjpudWxsLCJwdXIiOiJibG9iX2lkIn19--1381eead7a715c465efb0a7a96b9cdf1f3a7c477/20210718_095824_talli.jpg)

Köszönet a fotókért a [SPOT](https://spot.sch.bme.hu/) csapatának.
