---
layout: post
author: sepsilaci
date: 2022-12-20 22:07:14
title: Karácsony 2022
lead:
tags:
  - hírek
comment: true
featuredImage: ../images/posts/karacsony-2022.jpg
ogImage: ../images/posts/karacsony-2022.jpg
---

```toc
# There comes the toc
```

## Boldog Karácsonyt!

**Kellemes Ünnepeket és Boldog Karácsonyt kíván mindenkinek a Kir-Dev Csapata!**

![solid](../images/posts/karacsony-2022.jpg)

Az ünnepi időszak közeledtével minket is utolért a Karácsony szelleme. Így nagy lelkesedéssel vettünk részt a [SPOT Fotókör](https://spot.sch.bme.hu/) karácsonyi fotózásán, ahol számos remek kép született. Ezek közül néhánnyal szeretnénk nektek kellemes ünnepeket kívánni!

## Ajándékok

Idén a fa alatt nem találtuk az ajándékokat, ezért kénytelenek voltunk debug-olni ezt a problémát és szokatlanabb helyeken is körül kellett néznünk.

![search](https://warp.sch.bme.hu/images/20221214_194858_geresbergo)

Nagy erőfeszítések árán sikerült rájönnük, hogy a csomagok mérete túl nagy volt, ezért beragadtak a kandallóba. De szerencsére ügyes mérnökeink kiszabadították őket.

![loot-1](https://warp.sch.bme.hu/images/20221214_194718_geresbergo)

Az ajándékok végső kiszállítását a legjobb manókra bíztuk.

![loot-2](https://warp.sch.bme.hu/images/20221214_194735_geresbergo)

## Mindennapok

A félév vége felé elcsendesednek a projektek, mindenki bekuckózik az ünnepeket és persze, a viszagaidőszakot, várva. Ilyenkor kifejezetten fontos a törődés és az, hogy minden medvéről gondoskodjunk.

![daily-1](https://warp.sch.bme.hu/images/20221214_195354_geresbergo)

Egy ilyen idilli környezetet kevés dolog zavarhat meg. Egy ilyen dolog lehet egy nagyon fontos, tegnapra kéne projekt. A képen éppen most juttatja el ezt az ajándékot a körvezető a gyanútlan körtagok számára.

![daily-2](https://warp.sch.bme.hu/images/20221214_195002_geresbergo)

Ilyenkor az boldogság nem mindig felhőtlen és egész drasztikus lépések is bekövetkezhetnek.

![daily-3](https://warp.sch.bme.hu/images/20221214_195123_geresbergo)

## Mézeskalács sütés

A fotózás után beköltöztünk a 13. szint konyhájába. Itt kellemes karácsonyi dalok hallgatása mellett, jelentős mennyiségű mézeskalácsot sütöttünk meg.

A munkálatok a tészta begyúrásával kezdődtek. Ez egy időigényes folyamat volt, mivel a tészta a kezdetekben nem akart rendesen összeállni. Miután elérte a megfelelő konzisztenciát, elkezdett a tészta kovalens kötést kialakítani a körvezetőnkkel. Szerencsére sikerült kiszabadítani.

![dough](https://warp.sch.bme.hu/images/bb-and-dough)

A tészta begyúrása után a nyújtás következett. Itt a szokásos nagyvállalati munkamegosztást alkalmaztuk. Egy fejlesztő és n+1 nem operatív segítő.

![group](https://warp.sch.bme.hu/images/20221215_201001)

Ezután már csak a tészta formára vágása és megsütése volt hátra. A szokásos karácsonyi formák mellett megpróbáltuk a kör logóját is megformázni mézeskalácsból.

![bread](https://warp.sch.bme.hu/images/kir-dev-bread-2)

A logó megformázása sikeres volt, ezután egy próbakóstolást követően, közösen elfogyasztottuk az alkotást.

![taste](https://warp.sch.bme.hu/images/20221215_205653)

Köszönjük, hogy végigolvastad és mégegyszer **Kellemes Ünnepeket kívánunk!**
