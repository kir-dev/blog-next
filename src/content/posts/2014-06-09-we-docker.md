---
layout: post
author: balo
date: 2014-06-09 23:56:00 CEST
title: "We DOcker"
excerpt: "<p>A fejlesztés és üzemeltetés feladata sosem volt élesen elkülöníthető, 
bármennyire is szeretik a fejlesztők és rendszergazdák kölcsönösen egymásra 
hárítani a felelősséget.</p>"
comment: true
---

## A probléma

A fejlesztés és üzemeltetés feladata sosem volt élesen elkülöníthető, 
bármennyire is szeretik a fejlesztők és rendszergazdák kölcsönösen egymásra 
hárítani a felelősséget.

Minden rendszergazda szembesült már a rémálommal, amikor egy szerveren többféle 
alkalmazást kellett futtatni. A legtöbb esetben ezek függőségei távolról sincsenek 
összehangolva, így szinte folyamatos a küzdelem a library verziókkal és mellékhatásokkal.

Másik gyakran előkerülő probléma komplex alkalmazásoknál a fejlesztők lokális 
környezetének kialakítása. Gondoljunk csak arra, hogy a megfelelő 
Java *(Oracle vs OpenJDK vs IBM)* és annak pontos verziójának beszerzése, 
különféle adatbázisok és egyéb komponensek telepítése akár egy napos művelet is lehet... 
Az olyan nagyvállalatok, mint például a Google, saját Ubuntu disztribúcióval 
oldja meg a problémáit. Ez óriási overhead, amit nem mindenki engedhet meg magának.
A fentiekhez szorosan kapcsolódó hiba, amit szerintem már mindenki hallott 
vagy mondott legalább egyszer: *"Nálam működött"*.

## A megoldás

Az utóbbi néhány évben a fenti problémákat *virtualizációval* és ún. microservice-kkel 
igyekeztek orvosolni, nagyrészt csak az éles futó rendszerekben, ahol az ezeket menedzselő 
rendszereket beüzemelték. A fejlesztéseknek köszönhetően a virtualizáció overheadje 
jelentősen csökkent, de még mindig nem elhanyagolható a natívan futó alkalmazásokhoz képest. 
A másik két problémára is csak félmegoldást nyújt, hiszen ehhez a fejlesztői gépeken is virtuális 
gépet kellene futtatni, ami kényelmetlen és sok erőforrást használ.

Ekkor jött a [Docker][1] és kiütéssel győzött.
A Docker egy linux konténer technológia, amivel egy operációs rendszeren belül elszeparálhatunk 
futtatókörnyezeteket, teljes értékű virtualizáció nélkül. A Linux kernelbe került új funkciók 
tették lehetővé az alkalmazások fejlesztésének, buildelésének és terjesztésének új 
korszakát (pl. *cgroups*).

`Dockerfile`-ok segítségével specifikálhatjuk a konténer környezetét - például az 
operációs rendszert -, telepíthetünk és konfigurálhatunk alkalmazásokat, meghatározhatjuk 
a futtató felhasználót és még sok mást. Ezekből image-ket generálhatunk, amikből aztán 
bármennyi konténer példányt indíthatunk. Nem fogom teljesen bemutatni, mert a hivatalos 
leírásánál én sem tudnám jobban elmagyarázni. [Tessék elolvasni][2] :)

Fun fact, de [épp ma adták ki][3] az 1.0-ás, első stabil verzióját (több ezren már 
eddig is használták éles környezetekben). Érdemes elolvasni, hogy 15 hónap alatt 
honnan hová jutott el ez a nyílt forráskodú projekt.

> On March 20, 2013, we released the first version of Docker.
> After 15 months, 8,741 commits from more than 460 contributors, 2.75 million downloads, over 14,000 “Dockerized” apps, and feedback from 10s of 1000s of users about their experience with Docker, from a single container on a laptop to 1000s in production in the cloud 

A fenti statisztikából látszik, hogy jelenleg is sokan használják, de az is, 
hogy messze még a lehetőségek vége. A RedHat épp most dolgozik azon, hogy az 
OpenShift PaaS (Platform as a service) rendszerébe [integrálva][4] a felhasználók 
még könnyebben futtathassák az alkalmazásaikat.
Érdemes elolvasni azt is, hogy a fejlesztőcsapat [hogyan használja][5] a 
Dockert fejlesztéséhez.

## Hogyan használjuk mi?

A Profil és Körök egy komplex üzleti alkalmazás fájlokkal, adatbázissal, JavaEE alkalmazással 
és [Wildfly][6] szerverrel, illetve [hamarosan][7] egy Node.js frontenddel. A fejlesztéshez 
a belépési küszöböt az elmúlt évben jelentősen csökkentettük (tavaly volt még egy LDAP storage is!), 
de az újoncok még így sem boldogultak a környezettel.

Bármennyire hirdetik, hogy a Docker egyszerű, tapasztalatból tudhatjuk, hogy semmi sem az :)
Pár napot eltöltöttem a szoftver szoros társaságában, de végül összeállt a Profil és Körök 
alkalmazásunk fejlesztői környezete 3 Docker image formájában. Egy *shared data volume* a 
perzisztens adatoknak, egy PostgreSQL szerver és a Wildfly alkalmazásszerver.
Az eredmény megtekinthető a [repóban][8], némi dokumentáció társaságában.

Biztos vagyok benne, hogy még lehetne javítani, alakítani rajtuk, de egy bíztató kezdet. 
Ha valaki készít egy seeds.sql fájlt, némi minimális adattal, akkor nem csak a körtagok, 
hanem **bárki** könnyedén be tud kapcsolódni a fejlesztésbe. :)

Egy potenciális jövőképben a körtagok kialakítják a continuous integration, continuous 
delivery környezeteket és talán élesben is használják majd a technológiát. 
A lehetőségek száma végtelen. Ha tetszik, amit csinálunk és megjött hozzá a kedved, 
akkor megtalálsz minket [IRC][9]-n.

[1]: http://www.docker.com
[2]: http://www.docker.com/whatisdocker/
[3]: http://blog.docker.com/2014/06/its-here-docker-1-0/
[4]: https://www.openshift.com/blogs/containers-certifications-docker-openshift-and-why-it-all-matters
[5]: https://www.openshift.com/blogs/how-docker-changed-the-way-we-develop-and-release-openshift-online
[6]: http://wildfly.org
[7]: {% post_url 2014-01-29-pek-jelen-es-jovo-iv %}
[8]: https://github.com/kir-dev/korok/tree/docker/docker
[9]: http://webchat.freenode.net/?channels=kir-dev
