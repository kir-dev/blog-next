---
layout: post
author: sepsilaci
date: 2021-11-25 18:03:48
title: "Szakmai Hét 2021"
lead: "2021-es Szakmai Hét élménybeszámoló"
tags: ["szakmai-het","hírek","PR"]
comment: true
featuredImage: ../images/posts/szakmai-het-cover.jpg
---

Nagyon vártuk a Simonyi Szakmai Hetet. Rengeteg izgalmas program és előadás volt a menetrendben. Az előadások közül több is kapcsolódott a kör profiljához, a webfejlesztéshez.

![szakmai-het](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBSZz09IiwiZXhwIjpudWxsLCJwdXIiOiJibG9iX2lkIn19--d967304f2860d66d4eb052ad4ac2fb7d350c8ddf/szakmai-het-cover.jpg
)

## Szakmai Est

A hét első napja a Szakmai Est volt, ahol a Simonyi aktív tagjai mutatták be, hogy mivel foglalkoztak az utóbbi időben. Több szakkollégiumi körből is jöttek előadók. Mi is készültünk előadással, aminek a címe PéK: Webfejlesztés hosszútávon lett. Itt meséltünk egy kicsit a projekt történelméről valamint arról, hogy milyen szakmai kihívásokkal kell megbirkóznia a fejlesztőknek, ha több mint 20 éven át szeretnének egy webes szolgáltatást biztosítani. Az előadást a kör PéK Adminja, Sepsi László tartotta meg.

![szakmai-est-pek](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBSdz09IiwiZXhwIjpudWxsLCJwdXIiOiJibG9iX2lkIn19--8bdd736197e9e504ed6acac49303e6856472c548/minikonf-pek-eloadas.jpg)

## Minikonferencia

A hét további részében is feltűntek ismerős arcok az előadók között. A Minikonferencia második napján Vass Bence, körünk egyik tagja, mutatta be, hogy milyen technológiákkal dolgoznak a [UX studio](https://uxstudioteam.com/)-nál, a [uxfolio](https://uxfol.io/) fejlesztése során.

![minikonferencia-masodik-nap](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBTQT09IiwiZXhwIjpudWxsLCJwdXIiOiJibG9iX2lkIn19--8d8d74ee3b22b71c610951204f9bf75495bfbb12/minikonf-masodik-nap.jpg)


## Szülinap
Az elsők között érkeztünk meg a Szülinap helyszínére, így még volt asztal, ahova mindannyian le tudtunk ülni. Az utóbbi hetek nagyon mozgalmasan teltek mindenki számára, ezért kifejezetten jó volt kicsit összeülni és sztorizgatni. A sajtófalat is meglátogattuk, néhány kép erejéig. A Szülinap további része is nagyon jól telt, a táncolás és a bulizás mellett néhány sörpöng mérkőzés lejátszására is volt időnk. Sajnos csak olyan képet találtunk, ahol a Kir-Dev-es csapat nem teljesen látszik, de az asztal másik végén tényleg mi vagyunk. :wink:


![beszelgetes](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBSQT09IiwiZXhwIjpudWxsLCJwdXIiOiJibG9iX2lkIn19--8cec0c76ed80e7d138a6236a13ef1eccd7ba724a/kir-dev-at-simonyi-szulinap-table.jpg
)


![foto-sajtofalnal](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBRZz09IiwiZXhwIjpudWxsLCJwdXIiOiJibG9iX2lkIn19--8c0201879b26e0649ca7ca7c6728c8a9cea28529/kir-dev-simonyi-szulinap.jpg
)

![pong](https://warp.kir-dev.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBSUT09IiwiZXhwIjpudWxsLCJwdXIiOiJibG9iX2lkIn19--55c184c47101981a6b4c414370fea574f2a2d24e/kir-dev-at-simonyi-szulinap-pong.jpg.jpg)

Köszönjük a képeket a [SPOT fotókörnek](https://spot.sch.bme.hu/)!
