---
layout: post
author: snapdragon
date: 2014-03-28 01:00:00
title: 'Tanfolyamzáró front-end workshop'
comment: true
---

Nem rég fejeződött be az idei tanfolyamunk, melynek témája a front-end fejlesztés volt. A szükséges tudás megalapozásaként az érdeklődők három előadást hallgathattak meg (hetente egyet), melynek témái a következők voltak:

1. Webfejlesztés bevezető
2. JavaScript alapok
3. HTML+CSS

Ezen általános és nagyrészt elméleti bevezető előadások után, egy workshopot rendeztünk a tanfolyam lezárásaként. A workshopon az eddig megismert technológiák és néhány kiegészítő információ segítségével a gyakorlatban is kipróbálhatták a hallottakat a leendő újoncok és érdeklődők. A délelőtt során először az objektumorientált Javascript programozásról és a prototípusokról, majd a DOM rejtelmeiről és a jQuery-ről lehetett egy-egy előadást meghallgatni. A hétvégi időpont ellenére sokan részt vettek a rendezvényen.

![workshop1](https://warp.kir-dev.sch.bme.hu/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBEdz09IiwiZXhwIjpudWxsLCJwdXIiOiJibG9iX2lkIn19--da81d0c31ca2cfdeb9a9d36e295513b17a105729/2014-03-28-ws2.jpg)

Egy rövidebb ebédszünet után kihirdetésre kerültek a [feladatok](https://github.com/kir-dev/tanfolyam/blob/master/2014-tavasz/workshop/feladatok.md). A kapott feladatoknak a résztvevők páronként álltak neki. A feladatok kontextusa egy fórumalkalmazás, melynek back-endjéhez kellett front-end réteget készíteni a tanfolyam során megszerzett tudás segítségével. A fórumalkalmazásban különböző témák vannak, melyekhez felhasználók hozzászólhatnak. Ezen entitásokkal való kapcsolatot az alkalmazás REST API-ja teszi lehetővé, melyhez elérhetővé tettünk [egy dokumentációt](https://github.com/kir-dev/tanfolyam/blob/master/2014-tavasz/workshop/workshop.md#api-le%C3%ADr%C3%A1s).

A fenti feladatokat bárki megoldhatja, a back-end alkalmazás letölthető [Linuxra](http://stewie.sch.bme.hu/workshop/linux/forum), és [Windowsra](http://stewie.sch.bme.hu/workshop/forum.exe) is. Ha egy kis inspiráció kellene, GitHub-on fent van egy mintamegoldás a kiadott feladatokhoz.

![workshop1](https://warp.kir-dev.sch.bme.hu/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBEZz09IiwiZXhwIjpudWxsLCJwdXIiOiJibG9iX2lkIn19--53b6d15702f300d9185afb976cb69ae8ce2dfd24/2014-03-28-ws1.jpg)

A workshop alatt minden résztvevő nagyon lelkes volt. Több eltérő megközelítést is láthattunk: voltak akik egy minimalista, single-page fórumalkalmazást készített, amely teljes egészében kihasználja az Ajax technológia előnyeit; mások több lapból álló, könnyen karbantartható szoftvert írtak, gondolván a továbbfejlesztési lehetőségekre is.

Köszönjük a részvételt, reméljük találkozunk még!
