---
layout: post
author: sepsilaci
date: 2022-09-17 18:18:55
title: Kir-Dev Nyár 2022
lead: Összefoglaló a kör nyaráról
tags:
  - hírek
  - nyár
comment: true
featuredImage: ../images/posts/kir-dev-2022-summer.jpg
ogImage: ../images/posts/kir-dev-2022-summer.jpg
---

```toc
# There comes the toc
```

## Kir-Dev Nyár 2022

A tanév igazán mozgalmasan telt a Kir-Dev számára, emiatt már nagyon vártuk a nyarat, hogy legyen időnk egy kis kikapcsolódásra.

## SNYT
Az első program, amin részt vettünk a nyár folyamán a körrel, a Simonyi Nyári Tábor volt. Ennek keretein belül Patcára látogattunk el, ahol a Szakkollégium többi körével együtt, feledhetetlen három napot töltöttünk el.

Első lépésként, közösen meghódítottuk a Katica Tanyát. A tanyán kipróbáltuk a lábbal hajtós gokartokat, csúszdákat, labirintusokat és az ugrálóvárat is. De a kedvenc játékunk a komp volt, amit sikerült két alkalommal majdnem elsüllyesztenünk.

![kir-dev-on-ship](https://warp.sch.bme.hu/images/kir-dev-boat-cropped)

A kör a szórakozás mellett, itt sem volt tétlen. Az SNYT-re is készítettünk weboldalt, amivel QR kódokat és ötletes feladatokat tudtak beadni a táborozók.

Emellett a Kir-Dev volt az a kör a táborban, aki a tagjaik arányához képest, a legnagyobb létszámban volt jelen. Ezért járó díjat büszkén vettük át a szervezőktől.

![snyt-group-pic](https://warp.sch.bme.hu/images/20220709_175453_spot)

## Kir-Dev Tábor
A nyár a Kir-Dev Táborral folytatódott, itt Szokolya festői tájai közé vonultunk vissza.
Az első este a szállás birtokbavételével és társasozással kezdődött. A buli sajnos elmaradt, mert a gazdasági felelősünk otthon hagyta JBL-t. Ehelyett egy izgalmas éjszakai turán vettünk részt, ahol jobban megismertük a helyi állatvilágot.
![szokolya-sunset](https://warp.sch.bme.hu/images/img_0391)

Fontos a kör számára, hogy aktív kikapcsolódásban is részt vehessenek a tagok, ezért a tábor második napján kenuzni mentünk. Nagymarostól leeveztünk első körben Verőcére, ahol megvizsgáltuk a helyi vendéglátóipari egységeket. Majd folytattuk utunkat Vácig, ahol a főteret jártuk körbe. Ezután visszatértünk a táborhelyre, ahol csaptunk egy jó esti sütögetést.
![kir-dev-on-shore](https://warp.sch.bme.hu/images/img_0389)

A hazaindulás előtt beírtuk magunkat a vendégkönyvbe, hogy az utókor számára is megmaradjon valami.
![guest-book](https://warp.sch.bme.hu/images/img_0399)

## Kir-Dev 20+
A nyáron megtartásra került a régóta várt Kir-Dev 20+ redezvény. Itt lehetőség nyílt arra, hogy a kör jelenlegi aktív tagjai, találkozzanak a kör öregtagjaival és együtt megünnepeljék a kör késői huszadik születésnapját.
![kir-dev-20-group-pic](https://spot.sch.bme.hu/photos/2022/20220828_kir_dev/2048/20220828_204609_ppeti.jpg)

A rendezvényt a körvezető nyitotta meg egy izgalmas prezentációval. Beni ismertette a kör jelenlegi helyzetét, bemutatta az aktuális projekteket és elért célokat. A körös áttekintés után időrendi sorrendben, a legpatinásabb öregtagoktól kezdve, mindenki megosztotta a legkedvesebb körös élményeit és történeteit. Ezután a körtagok minőségi whiskyvel koccintottak a kör huszadik születésnapjára.
![kir-dev-20-cheers](https://spot.sch.bme.hu/photos/2022/20220828_kir_dev/2048/20220828_210005_ppeti.jpg)

Az este további részében helyet kapott egy vacsora és italozás is. Az est maradék idejében egy eposzi történetekbe illő sörpong bajnokságra is sor került, ahol különböző generációk képviselői csaptak össze, hogy bizonyítsák rátermettségüket.
![kir-dev-20-pong](https://spot.sch.bme.hu/photos/2022/20220828_kir_dev/2048/20220828_210923_ppeti.jpg)

Az eseményről készült összes képet itt találjátok meg:
https://spot.sch.bme.hu/photo/2022/20220828_kir_dev/

## Végszó

Köszönjük, hogy végigolvastad a posztot! Reméljük, izgalmas volt számodra!
Emellett szeretnénk megköszönni a [SPOT Fotókörnek](https://spot.sch.bme.hu/) is, hogy remek képeket készítettek az eseményekről!
