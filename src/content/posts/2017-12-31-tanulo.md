---
layout: post
author: kiralybalint
date: 2017-12-31 22:18:57 CET
title: "Tanuló"
comment: true
---
A project alapötletét a kollégiumi tanulószobák ihlették. Szinteken keresztül mászkálni, keresni üres helyet, hogy hangzavartól mentesen lehessen készülni egy-egy számonkérésre, befejezni a kiadott házi feladatot stb. Mennyivel kényelmesebb lenne, ha előre látnánk, melyik szinten találunk nyugalomra? Vigyük tovább az ötletet. Mennyivel kényelmesebb lenne látni, hogy éppen melyik szinten készülnek egy aktuális ZH-ra, vagy írják éppen a grafika házijukat? Mennyivel kényelmesebb lenne célzottan segítséget kérni vagy adni másoknak?

Ezen problémák szülték a tanuló projektet, mely arra hívatott, hogy a kollégium tanulószobáit felosztva, célzottan tudjunk tájékozódni közöttük, tanuló csoportokat alkothassunk, konzultációkat szervezhessünk, segítsük a közös együttélést és a közös tanulást.

A KBPR-ral való egyeztetés után jött a hibabejelentés funkció ötlete, mellyel a tanulószobák hibáit lehet bejelenteni.

A következő félévben már ennek segítségével tervezhetitek a közös tanulást. Addig is a https://tanulo.kir-dev.sch.bme.hu/ címen tudjátok tesztelni az alkalmazást. Hibákat, észrevételeket küldjétek a kir-dev@sch.bme.hu-ra. 

A technikai részleteket egy későbbi bejegyzésben fogjuk tárgyalni.

