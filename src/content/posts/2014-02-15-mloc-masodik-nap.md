---
layout: post
author: kresshy
date: 2014-02-15 22:33:00
title: 'mloc.js konferencia II. nap'
---

A fantasztikus első nap után örömmel keltem fel reggel fél hétkor, hogy berohanjak a Prezibe a konferencia második napjára. Sajnos az első nap után lévő partit ki kellett hagynom, de a srácok, akik ott maradtak biztos tudnának mesélni róla. Kicsit fáradt volt a csapat, mert segítőként voltunk jelen és hosszú volt az előző nap. Miután felkészültünk az emberek fogadására kezdődhetett a második nap.

## Streams for the web

[Domenic Denicola](https://twitter.com/domenic) a streamek fontosságáról beszélt és arról, hogy ezek miket tesznek számunkra lehetővége. Egy olyan API-t hozott létre, amely segítséget nyújt streamek kezelésére JavaScriptből. Az előadás alatt kicsit mélyebb betekintést adott a streamek működésébe. A prezentációja király volt, csak nézzétek meg az alábbi képet! :)

![streams](https://dl.dropboxusercontent.com/u/31443466/2014-02-14%2009.59.59.jpg)

## Introduction to React

![react](https://dl.dropboxusercontent.com/u/31443466/2014-02-14%2010.37.52.jpg)

A Facebook előadója [Stoyan Stefanov](https://twitter.com/stoyanstefanov) volt, aki a [Reactról ](http://facebook.github.io/react/) beszélt. A Facebooknál a social pluginok teljesítményével foglalkozik (például mikor egy másik weboldalon lájkolsz valamit). A React a Facebook és az Instagram közös library-je, amivel dinamikus web interfészeket tudunk építeni úgy, hogy azok gyorsak legyenek. Egyszerűen kifejezve a Facebook ettől tűnik gyorsabbnak az utóbbi időben.

## Szünetekben

Két előadásos blokkok voltak. Ilyenkor alkalmunk nyílt kicsit beszélgetni az emberekkel és körbenézni, hogy miket lehet elfogyasztani.

![breaks](https://dl.dropboxusercontent.com/u/31443466/2014-02-14%2011.08.31.jpg)

## Enterpise JavaScript Architectures - With some vanilla topping

A konferencia utolsó előadását [Rocska Ádám](https://twitter.com/adam_rocska) tartotta aki az EPAM-nál senior front-end fejlesztő. Az előadás nagyon izgalmas volt, mert arról beszélt, hogy hogyan érdemes JavaScriptben front-end architektúrákat fejleszteni.

![speaker](https://dl.dropboxusercontent.com/u/31443466/2014-02-14%2016.16.36.jpg)

Beszélt a projektek életciklusa során felmerülő döntésekről és azok meghozásáról. Szó volt arról is, hogy nem feltétlenül jó dolog már a projekt kezdetén egy keretrendszer mellett elköteleződni. Használjunk [_vanilla_](http://en.wikipedia.org/wiki/Vanilla_software) JavaScriptet addig amíg tudunk, mert az előnyére válik a kód minőségének.

![blueprint](https://dl.dropboxusercontent.com/u/31443466/2014-02-14%2016.33.07.jpg)

Fontosak, hogy a tesztek és a dokumentáció meglegyenek, mivel mindig jobb egy nem használt dokumentáció, mint egy olyan dokumentáció, amit használni szeretnénk, de nem létezik. Az előadás végére a kétkedők és a támogatók között egy jó kis vita alakult ki, amit nagyon érdekes volt hallgatni. Ebbe a vitába beszállt az előző nap egyik előadója [Daniel Steigerwald](http://steigerwald.cz/), aki többek között a [Google Developer Expert](https://developers.google.com/experts/members/) program tagja és próbálta meggyőzni az embereket, hogy mennyire igazak az elhangzottak.

## Vége

Mi nagyon jól éreztük magunkat ezen a konferencián, ahogy mindenki aki részt vett rajta. Reméljük, hogy jövőre ugyanitt találkozunk és újabb hasznos tapasztalatokkal és barátokkal gazdagodunk majd. Ja, és nagy taps a Prezinek és a Ustreamnek, hogy tető alá hozták ezt az egészet!
