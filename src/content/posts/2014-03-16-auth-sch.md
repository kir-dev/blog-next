---
layout: post
author: tmichel
date: 2014-03-16 13:55:00
title: 'auth.sch: az új irány'
---

A [VIR SSO jövőjéről](/post/2014-02-23-sso) már írtam egyszer, de akkor még csak elhatározás szintjén jártak a dolgok. Azóta sok minden történt és az SSO leváltásának a körvonalai is kezdenek kibontakozni. Ebben a bejegyzésben egy áttekintést próbálok adni arra, hogy mire lehet majd számítani, ha elkészül az átállás.

## OAuth

Nem egészen ehhez a bejegyzéshez tartozik az auth.sch által használt technológia taglalása, de központi bejelentkezést használó honlapok szempontjából ez a váltás néhány fontos vonzattal jár. Az auth.sch leegyszerűsítve egy OAuth provider megvalósítás, ami teljesen az ellenkező irányból közelíti meg az SSO koncepcióját.

Eddig egy központi helyen kellett jelezni, hogy ha a saját oldaladhoz a felhasználókezelést VIR SSO-n keresztül szeretted volna intézni. Ez az OAuth-tal teljesen meg fog fordulni. Nem lesz szükség arra, hogy ticketet adj fel, lényegében bárki szabadon dönthet úgy, hogy a központi SSO szolgáltatást használja a saját oldalán.

Ez egyszerre jó és rossz. Eddig az integráció az alkalmazások szempontjából a központi SSO-val igen egyszerű volt és extra fejlesztést nem igényelt. Az OAuth esetén ez már nem így lesz. Sőt a jelenlegi SSO-t használó weboldalaknak is ajánljuk, hogy minél hamarabb kezdjék meg az átállást.

## A VIR-fiók átalakulása

A változások végét nem a technológia váltás jelenti. Az auth.sch egyik legnagyobb előnye az lesz, hogy végre egységesedhet a felhasználókezelés az egész házban - megszűnik az eddigi dualitás (VIR vs schacc). Ez némi áldozattal jár, mert több, már meglévő rendszert kell egy tető alá hozni. Megpróbáltunk olyan megoldást találni, ami a leginkább fájdalommentes mindenkinek, de néhány kényelmetlenséget nem lehet kikerülni.

Az auth.sch alatt a VIR fiók nagyrészt _megszűnik_, helyét az _schacc fogja átvenni_. Ez azt jelenti, hogy az átállás után ahova eddig a VIR felhasználóddal tudtál bejelentkezni, oda a schaccod lesz jó. Ha esetleg nem lenne még schaccod (mert például VIR-ben külsősként vagy benne), akkor lehetőséged lesz regisztrálni és összekötni a VIR-es fiókoddal.

A legtöbb ember számára az átállás csak annyit fog jelenteni, hogy ezentúl az schacc-cal (vagy az BME id-vel) kell belépniük a VIR felhasználó helyett.

## Profil és Körök

Az SSO mellett a kör jelenleg legfontosabb alkalmazása a PÉK. Ezt a [nagy átalakulás](/post/2014-01-29-pek-jelen-es-jovo-iv) mellett ugyanúgy érinteni fogja az auth.sch-s átállás. A következő félévtől már _nem lesz lehetőségetek_ a PÉK-be belépni a VIR felhasználótokkal. Ebben az esetben is az auth.sch által nyújtott lehetőségeket tudjátok majd használni.

Ez annyiban érdekes, hogy a VIR felhasználónév eltűnésével a profilotokat azonosító felhasználónév is értelmét veszti. Ennek a kiküszöbölésére valószínűleg [permalinkeket](http://en.wikipedia.org/wiki/Permalink) fogunk bevezetni, ahogy a [Facebooknál](http://www.facebook.com/help/www/211813265517027) és a Google-nél is.

## Az átállás egy folyamat és nem törés

A fentebb leírt dolgok rémisztően hathatnak elsőre. Nem arról van szó, hogy a következő félévtől kirántjuk alólatok a már jól megszokott szolgáltatásokat. A VIR SSO-t használó oldalak továbbra is elérhetőek lesznek. Az SSO szolgáltatásunk tovább fog még futni, de csak korlátozott ideig.

Az átállást megpróbáljuk megkönnyíteni majd mind a felhasználóknak, mind pedig a weboldalak adminisztrátorainak. Várható több auth.sch-s átállással foglalkozó cikk és segédlet. Lehetséges, hogy nem ennek a blognak a keretein belül, mert az auth.sch-t elsősorban a KSZK-nak köszönhetjük. Viszont lassan közös feladattá válik ez, így a Kir-Dev is aktívabb részt fog vállalni benne.

A lényeg, hogy számíthattok rá, hogy nem a semmiből fog felbukkanni az új rendszer. Mire az élesedik (remélhetőleg) már mindenkinek egyértelmű lesz, hogy mit kell tennie.

## Nem kell félnetek, jó lesz

Az indulást a nyár végére tűztük ki. A határidő adott, mert a gólyák már nem tudnak regisztrálni a jelenlegi rendszerbe.

Azt gondoljuk, hogy a némi kényelmetlenség, amit ezzel okozunk kis ár azért, hogy végre egységesedhessen a Schönherzben a felhasználókezelés. Mindenhova ugyanúgy fogsz tudni belépni: a PÉK-be, a wiki-re, a köröd honlapjára és a hálóregedhez se kell a felhasználóneved után kutakodni.
