---
layout: post
author: kresshy
date: 2014-03-31 22:22:00 CEST
title: "JavaScript & QA Meetup a Prezinél"
comment: true
---

Március 27-én volt meetup a House of Ideasban, amely főleg a JavaScript-ről és a tesztelésről szólt. Három előadóhoz volt szerencsénk a magyar startupok világából. Az első Kökény Tamás volt a Brickflow-tól, a második Tóth Barna volt a LogMeIn-től és az este utolsó előadója volt Pengő József (Dzsó) a házigazda Prezitől.

![Tamas Kokeny](//warp.sch.bme.hu/b42272783dc80d577b835513d131e869b44459b7/700)

Kökény Tamás a TDD-ről (Test-Driven Development) beszélt. Az előadás címe a "TDD in laboratory and in production" címet kapta. Egy bevezetőt kaphattunk magáról a TDD-ről, illetve azokról az előnyökről és nehézségekről, amik az alkalmazása során előjönnek. Az elején sajnos, ahogy azt várni lehetett nagyon nagy az overheadje. Sokkal lassabban haladsz a fejlesztéssel, de ez hosszú távon megtérül. Minden héten gyorsabb leszel és jobb teszteket fogsz írni. A tanulási folyamat végére pedig eljutsz oda, hogy biztos leszel abban, hogy a kód, amit megírtál, jól fog működni. Mégpedig azért, mert megvannak a tesztjeid, amiket minden egyes alkalommal, mikor változtatsz a kódbázison, akkor futtatsz, és így az elvárt működésről megbizonyosodhatsz.

Tóth Barna a LogMeIn-től volt jelen és az előadása a "Unit testing and TDD in AngularJS" nevet viselte. Főként az AngularJS-beli teszt lehetőségekről volt szó, illetve arról, hogy ők miket használnak a LogMeIn-nél. Mutatott pár érdekes kódrészletet, részben tovább vitte az előző előadásban elkezdett gondolatmenetet. Érdekességképpen megjegyezte, hogy náluk körülbelül 5-6000 teszt fut folyamatosan, ami figyelemre méltó szám.

Az est utolsó előadója Pengő József volt, aki bevezetett minket a BDD (Behavior-Driver Development) világába. A saját szoftverükön mutatta be, hogy miként tesztelik a funkcionalitást. A Prezinél nagyon sok nyelvet használnak, amik JavaScriptre fordulnak és BDD-t használnak a feladatok specifikálására. A különböző nyelven fejlesztő mérnökök ezt használják, hogy kommunikáljanak egymás között, hogy mit kell implementálni.

A meetupon volt lehetőség kötetlen beszélgetésre is. Ilyenkor lehetett ismerkedni, beszélgetni a technológiákról és arról, hogy ki mire használja az adott teszteket. Természetesen ételből se volt hiány, ahogy a Prezinél ezt már megszokhattuk. A meetup remek volt, és köszönjük ismételten a remek szervezést Kamarás Károlynak!
