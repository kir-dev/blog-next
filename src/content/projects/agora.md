---
layout: project
title: 'AgoraSCH'
lead: 'Piactér a kollégium lakóinak mindennapi problémáira'
github: https://github.com/kir-dev/agora
website: https://agora.sch.bme.hu/
status: { label: 'Tervezés alatt', color: 'green' }
techs: ['Node', 'Typescript', 'React']
featuredImage: null
---

# Mi a projekt célja?

A weboldal kollégiumi piactérként szolgál, ahol a felhasználók segítséget, termékeket, tudást cserélhetnek, igényelhetnek. Például a következő dolgokat tudná megoldani az **Agora szolgáltatása**:

- költözködnöd kell, azonban jól jönne pár segítő kéz ➞ adj fel rá apróhirdetést az Agorán!
- van a koliban a szobádban egy irodai forgószék, amelyre már nincs szükséged ➞ adj fel az eladására egy apróhirdetést az Agorán!
- szükséged van egy személyes korrepetálásra analízisből ➞ adj fel rá egy apróhirdetést az Agorán!

Ha sikerül elég motiváltaknak és ambíciózusnak maradnunk a projekt kivitelezőivel, akkor létrejöhet egy integráció a [TanulóSCH](/project/tanulo-next) weboldalunkkal is, hogy a közösségben könnyedén tudjanak az emberek akár tanulótársakat találni egy-egy apróhirdetés feladásával és ahhoz egy tanulószoba foglalásával.

# Hogy indultunk?

A projekt a kör életében 2019 tavaszán újoncprojektként indult el, hasonló gondolatokkal - online üzletet szolgáltatni a kollégium közössége számára -, a projekt akkor még **e-schop** néven futott, Ruby on Rails alapokon.

Jól is haladt a projekt, azonban idővel többen leváltak a projektről, így kicsit elhanyagolódott.

# Hol tartunk?

Most egy kicsit újragondoltuk a projektet, jó volt az alapötlet, kicsit tovább generalizáltuk a piactér lehetőségét. Mivel a legtöbb újoncunk 2021 őszén - amikor is újraindítjuk a projektet - a **Node + TypeScript** terepén gyakorlott, így a Node-os világban tervezzük újraindítani az egészet.

Újdonságként a **React**et is beépítjük a projektbe mint frontend Javascript framework. Így már egy egész szép stack-et tudhatunk magunkénak egy **PostgreSQL** adatbázissal és **Chakra UI** komponens-könyvtárral.

A projekt adatbázis- és strukturális tervezési szakaszában folytatjuk a munkát szeptemberben, így [nyitott a projekt](/about#contact) a Node kedvelői felé.
