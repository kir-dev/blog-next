---
layout: project
title: AirsoftSCH
lead: A Schönherz Airsoft Team kör honlapja
github: https://github.com/kir-dev/airsoft
website: https://airsoft.sch.bme.hu
status:
  label: Kész
  color: gray
techs:
  - Rails
  - Bootstrap
  - React
featuredImage: ../images/projects/airsoft.png
---

## A projekt indulása

A _Schönherz Airsoft Team_ 2021 elején keresett meg minket, hogy készítsünk a körnek egy weboldalt, ahova kirakhatják a híreiket, szervezhetik a rendezvényeiket és kezelhetik a bérbe adott eszközöket. Rövid tárgyalás után neki is kezdtünk a projektnek, ami terveink szerint a következő félévre már használható is lesz.

## Tech stack

A projekt alapjához **Ruby on Rails**-re esett a választásunk, mert már több [projektünkben](/projects) is bevált a gyors fejlesztés és átlátható projektstruktúra miatt. Hogy a modern ember szépérzékének megfeleljen, és akár mobilon is lehessen az oldalt böngészni, a (projekt indulása óta) a legújabb **Bootstrap 5.0**-t használjuk. Fejlesztés közben felmerült az igény, hogy a kör különböző rendezvényeire különböző űrlapokat lehessen létrehozni, és hogy ezt a Google Forms megkerülésével, saját weblapon lehessen megoldani. Mivel ezeknek a feature-öknek a _from scratch_ megírása önmagában nagyon elhúzná a fejlesztési időt, ezért a **React** előre megírt építőkockáihoz nyúltunk.

![](https://warp.sch.bme.hu/img/blobs/redirect/eyJfcmFpbHMiOnsibWVzc2FnZSI6IkJBaHBRUT09IiwiZXhwIjpudWxsLCJwdXIiOiJibG9iX2lkIn19--e8bba5dfde001eb14c15c48354e3cfa00961d89d/WJnLCRz.png)

## A projekt jelenlegi helyzete

2021 októberében, kis késedelem után végre offline tudtunk találkozni a Schönherz Airsoft Team körvezetőjével, és egy körbevezetés után átadtuk neki az oldal admin jogát. Ezek szerint készen van a projekt? Hát ez így nem teljesen igaz. A weblap elérkezett abba az állapotba, hogy a csapat már tudja használni a főbb funkciókat, és mi eközben ezzel párhuzamosan tudjuk továbbfejleszteni az oldalt.
