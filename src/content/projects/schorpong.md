---
layout: project
title: Schörpong
lead: A Schörpong kör honlapja
github: https://github.com/kir-dev/schorpong
website: https://schorpong.sch.bme.hu
status:
  label: Kész
  color: gray
techs:
  - Rails
  - Semantic UI
featuredImage: ../images/projects/schorpong.png
---

## A projekt története

2018-ban keresett fel minket a Schörpong kör, hogy készítsünk nekik weboldalt, ahol a nyitásokat és az általuk szervezett sörpong bajnokságokat tudják nyilvántartani. A projekt sikeresen elkészült, és kisebb módosításokkal együtt azóta is használatban van. Lehetőség van az események és hírek menedzselésére, valamint a résztvevők tudnak csapatokat regisztrálni, azokkal eseményekre jelentkezni, valamint az oldalon keresztül zajlik a pontozások lebonyolítása is.

Fun fact: a fejlesztés egy ideig Node.js alapokon haladt, azonban egy viszonylag szűkös határidő (egészen pontosan 2018. október 8.) elvállalása után október 5-én úgy döntöttünk, hogy az egész oldalt újraírjuk más technológiákkal, teljesen nulláról. Erőfeszítéseinket siker koronázta, a 8-án hétfő hajnalban sikeresen élesítettük is a honlapot.

## Technológiák

Az oldalt a jól bevált Ruby on Rails-re építettük, és ahogy a fenti kis történet is illusztrálja, ez nagyon jó döntés szokott lenni, ha valamit gyorsan és megbízhatóan szeretnénk megírni. A felület stílusosabbá tételéhez a Semantic UI-ra esett a választásunk, ami szintén lehetővé tette, hogy az oldalt a szűkös határidő ellenére is be tudjuk fejezni.
