---
layout: project
title: 'PéK'
lead: 'Profil és Körök: Adminisztrációs rendszer a Kollégium és SVIE számára'
github: https://github.com/kir-dev/pek-next
website: https://pek.sch.bme.hu
status: { label: 'Aktív', color: 'green' }
techs: ['Ruby', 'Rails']
featuredImage: null
---

# Mi is ez?

Az alkalmazás a Schönherz Kollégium öntevékeny köreinek **adminisztrációs felülete**. Az weboldal rengeteg funkcióval rendelkezik. Többek között megtekinthető rajta a körök taglistája és a felhasználók közösségi története.

![pek-next](https://i.imgur.com/OOrUkeG.png)
# Történelem

Ez a rendszert már több generáció óta fejlesztik az aktív körtagok: legelőször Kollégiumi Információs Rendszernek hívtuk (KIR), ez a verzió PHP-ban íródott meg. Aztán a projekt méretének növekedésekor újraírtuk JavaEE-s alapokon, OpenAM mellett, és Villanykari Információs Rendszer (VIR) lett a neve. 2015-ben újra aktuális lett a projekt Tech Stack-jének a frissítése, ezért a **Ruby on Rails** keretrendszerben lett újraalkotva az alkalmazás. A jelenlegi nevét, a PéK-et is ekkor kapta.

# Miért érdekes?

Az alkalmazást rengetegen használják, jelenleg **több mint 26 ezer felhasználóval** rendelkezik az oldal. Emellett sok összetett folyamatot valósít meg az alkalmazás, amiket gyakran az aktuális igényekhez kell igazítani. Új funkciókkal is folyamatosan bővitjük a szoftvert, hogy minél teljesebb felhasználói élményt nyújtson. Ezeknek a kihívásoknak a teljesítéséhez a projektben igyekszünk a legkorszerűbb eszközöket és technikákat használni. Kifejezetten figyelünk a szoftver helyes működésének biztosítására, több mint 200 teszt készült eddig. Emellett szem előtt tartjuk, hogy a projekt továbbra is hosszútávon fejleszthető és karbantartható legyen, ezért jól működő kód review rendszerünk van, valamint statikus analízis eszközöket is használunk.

